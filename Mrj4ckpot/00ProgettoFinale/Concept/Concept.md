# Beholder #
<br/><br/>
> Beauty lies in the eyes of the beholder.
       
<br/>
Il 10 Aprile 2019 gli scienziati del progetto EHT sono riusciti nell'impresa eccezionale di "fotografare" per la prima volta nella storia un buco nero situato a 55 milioni di anni luce dalla terra. La realizzazione dell'immagine, teoricamente impossibile dal momento che richiede un telescopio con una lente delle dimensioni dell'intero pianeta, è stata ottenuta con uno stratagemma che consiste nell'interpolazione delle immagini raccolte da 8 telescopi in parti diverse del mondo, puntati tutti nella stessa direzione dello spazio profondo. In termini di progetto, possiamo quindi sfruttare l'intuizione di "unire i punti di vista" per vedere ciò che è invisibile anche sul nostro pianeta?
<br/><br/><br/>

## Realmente reale ##

La prospettiva è il punto da cui e verso cui vediamo il mondo e gli oggetti; la fotografia insegna che la prospettiva, ma anche la luce, quello che appare nell'inquadratura e la lunghezza del fuoco determinano valori e significati aggiunti a ciò che vediamo. Tuttavia, possiamo dire di essere in grado di "vedere" e capire un oggetto nella sua interezza se le prospettive dei singoli hanno questa eccezionale capacità di alterare la percezione?

Possiamo realizzare uno strumento capace di unire i punti di vista dei singoli per riprodurre quella che sarebbe la percezione del collettivo? Possiamo arricchire ulteriormente la percezione visiva attraverso il risultato di questo esperimento?
<br/><br/>

<img align="left" width="150" height="150" src="https://i.imgur.com/FVv1M4Z.jpg?1"> La **teoria delle lenti colorate** spiega come la nostra percezione del mondo sia alterata e distorta rispetto alla realtà in sè; un pò come se cercassimo di immaginarci tutti i colori, avendo indossato per tutta la vita lenti blu.

<br/><br/><br/>

<img align="left" width="150" height="150" src="https://i.imgur.com/eyy5Bt6.jpg?1"> L'album "Non al denaro, non all'amore nè al cielo" di Fabrizio de Andrè contiene il brano **"Un ottico"** , che racconta i pazienti di un oculista, che provando lenti sbagliate sono in grado di vedere distorsioni della realtà, che rivelano verità sul loro passato.

<br/><br/><br/>

<img align="left" width="150" height="150" src="https://i.imgur.com/kfc8mF0.jpg?1"> L'azienda statunitense gloFX, che realizza prodotti per il target di nicchia degli appassionati di *rave party*, realizza **diffraction glasses** e **kaleidoscopic glasses**, che producono effetti diversi quando ci si trova al buio e in presenza di luci colorate e stroboscopiche.

<br/><br/><br/>

<img align="left" width="150" height="150" src="https://i.imgur.com/a89KehF.jpg?1"> I **beholder** sono perfide creature presenti nelle ambientazioni di Dungeons and Dragons. Sono dotati di 9 occhi posti sulla sommità di tentacoli, e per questo motivo non vengono mai colti di sorpresa, perchè possono vedere l'intero ambiente nei quali si trovano.

<br/><br/><br/><br/><br/><br/><br/>


## Casi studio ##

<img align="left" width="150" height="150" src="https://i.imgur.com/lHahyng.jpg">**Leedback** è un processo costituito da due webcam rivolte l'una verso l'altra. Un glitch inserito appositamente nel frame buffer delle due telecamere fa si che le immagini nello schermo vengano "fraintese". Questo tipo di effetto, detto *feedback loop*, dimostrano quanto le differenze dei punti di vista possano distorcere la realtà, producendo nuove forme di percezione.

<br/><br/>



<img align="left" width="150" height="150" src="https://i.imgur.com/EFcSrW0.jpg">**Proteus** si basa sul tentativo di produrre un pensiero unico a partire dalle azioni di unità plurali. Nel primo caso, il progetto consiste in uno "specchio" digitale basato su particelle di ferrite indipendenti nei loro spazi che seguono i movimenti degli utenti.

<br/><br/><br/>


<img align="left" width="150" height="150" src="https://i.imgur.com/xaKUi2a.jpg">I **microbot** siluppati all'interno del MIT hanno intelligenze artificiali indipendenti che permettono però alle singole unità di capire quale "posto" devono prendere nel momento in cui viene richiesto di realizzare un'immagine.

<br/><br/><br/><br/><br/><br/><br/>


## Progetto ##

![Imgur](https://i.imgur.com/ajectdI.jpg?1)

### Che cos'è? ###
Un "occhiale" per osservare il mondo e avvicinare, almeno di un passo, al reale aspetto delle cose; un pò come quando si guardano le città dal finestrino di un aereo: ci "liberiamo" delle sensazioni legate all'esperienza e capiamo come sono fatte nell'insieme.

### Come Funziona? ###
La parte hardware è costituita da un visore VR collegato a due webcam tramite cavi. Le webcam sono inoltre montate all'interno di palle di gomma, dando la completa libertà all'utente di lasciarle cadere, farle rimbalzare, appenderle e posizionare al fine di esplorare punti di vista impossibili.
La parte software è realizzata in Javascript e usa le librerie di P5.js: Le due derivazioni video vengono amalgamate, mentre una rete neurale di image classification prova a riconoscere ciò che vede, facendolo assomigliare a ciò che viene interpretato dal suo punto di vista tramite l'applicazione a un modello 3D.

### Che Significa? ###
Vedere le cose da un nuovo punto di vista può essere un'esperienza abbastanza stravolgente rispetto alle nostre sensazioni, al nostro vissuto e al nostro comportamento. Per esempio, due persone con altezze diverse hanno qualche volta un modo totalmente diverso di approcciarsi con la società. Ragionando per assurdo, la possibilità di vedere le cose non da UN punto di vista, ma da TUTTI i punti di vista potrebbe caricare la realtà di significati e valori altrimenti impossibili da immaginare.

### Come sviluppare ulteriormente? ###
Chiaramente il punto di vista di 2, 4, 100, 100.000 webcam è ben lontano da quello che potremmo definire il "punto di vista totale e collettivo" sulle cose del mondo. Un'alternativa curiosa potrebbe essere la sperimentazione di questo concept sulla rete di satelliti per immagini che si trova sull'orbita bassa terrestre: Migliaia di occhi che osservano contemporaneamente lo stesso oggetto che è il nostro pianeta. Come intuito da Douglas Adams in "Guida galattica per autostoppisti", il pianeta terra potrebbe diventare una sorta di processore, alimentato dalla vita, in grado di calcolare la risposta alla vita, all'universo e tutto quanto.



<br/><br/><br/><br/>

## Wireframe ##

![Imgur](https://i.imgur.com/x2trHeD.jpg)

<br/><br/><br/><br/>

## Prototipo ##
![Imgur](https://i.imgur.com/yIEydB1.jpg?1)

Due o più webcam, collegate a uno schermo o un visore, che osservano, ricostruiscono e reinterpretano (anche in maniera assurda) ciò che vedono come collettivo e non come singoli.

1. Le catture di due o più immagini riprese da webcam vengono inizialmente divise in tasselli e mescolate tra loro (mantenendo le posizioni originali nell'inquadratura), seguendo un pattern che può essere selezionato dall'utente. Il risultato viene salvato a parte come **TEXTURE**.

2. **TEXTURE** viene analizzata tramite una rete neurale di image classification, che sceglie un'immagine in scala di grigi da un database, basandosi su ciò che pensa di vedere in **TEXTURE**. 

3. Questa immagine, in scala di grigi, viene utilizzata per produrre una **HEIGHTMAP**, ovvero un modello 3D di un piano, dove in corrispondenza dei nodi, l'altezza Z viene scelta in base alla quantità di bianco in quel punto dell'immagine: 100% sul bianco e 0% sul nero.

4. **TEXTURE** viene applicata su **HEIGHTMAP**, producendo come risultato un oggetto 3D distorto ma che presenta vaghe somiglianze con qualcos'altro. 

<br/><br/><br/><br/>




## Device ##

![Imgur](https://i.imgur.com/imP6abE.jpg)

#### Visore ####
2/3/4 webcam collegate ad un visore tramite cavi di 1,5 metri circa interpolano più immagini in una. Le camere sono inserite all'interno di sfere di gomma: si possono quindi gettare le "orbite oculari" e farle rimbalzare alla ricerca di punti di vista impossibili. Si possono appendere e fare dondolare per vedere gli oggetti dall'alto.
#### Tablet ####
Non essendo i modelli propriamente 3D, ma superfici con heightmap, non esiste un "retro". Tramite l'OSC del giroscopio del tablet, si può osservare il modello spostando leggermente la telecamera a sinistra, destra, in alto e in basso.
#### Posenet // Kinect ####
Simile al precedente. Il modello viene visualizzato su uno schermo, ma lo spostamento della telecamera avviene tramite la rilevazione della posizione degli occhi dell'utente. 

<br/><br/><br/><br/>

## Tassellazione ##

![Imgur](https://i.imgur.com/LbUElaC.jpg)

Schema per la distribuzione dei tasselli nell'interpolazione di 2 e 4 immagini. Ogni tassello dell'immagine viene riempito con una porzione delle stesse dimensioni proveniente da una delle sorgenti scelte casualmente; le coordinate lineari della griglia sono divise in 5 aree nelle quali varia la probabilità che un'immagine provenga da una sorgente rispetto che a un'altra. Partendo da sinistra, la probabilità che nella prima frazione provenga dalla sorgente A è il 100%, e diminuisce del 25% in ogni frazione successiva finchè nell'ultima frazione proviene nel 100% dall'immagine B.



